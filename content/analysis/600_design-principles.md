Designprinciper
==============================================

Syfte
---

Vi skall undersöka ett antal webbsidor och analysera designen av dessa med avseende på designelement och designprinciper

Metod
---

Jag försökte hitta exempel på de företeelser i ämnet som beskrivits i kurslitteraturen från bl.a.
*Beaird, J. et al., ”The Principles of Beautiful Web Design”* och
*Stribley, M., ”Design Elements & Principles” https://www.canva.com/learn/design-elements-principles/*
och analysera hur dessa använts på de olika webbplatserna.

Urval
---

Att hitta sidor som är intressanta att analysera utifrån de olika designprinciper vi nyligen lärt oss var en svårare uppgift än jag först trodde. Jag började med att på måfå tittat runt på alla möjliga typer av sidor för att se om de använde sig av några av de typiska designprinciperna. Så gott som alla sidor använder design i någon mening. Något aktivt val av t.ex. färger har gjorts, raka linjer förekommer alltid i något avseende. Men mera avancerade principer som djup, illusion av rörelse, perspektiv, kontraster o.s.v. var inte så vanligt förekommande till min förvåning.

Därför gick jag vidare med att söka efter sidor som jag tänkte mig direkt vara relaterade till konst och design i någon mening, såsom museer eller designbutiker t.ex. Louisiana, Svensk Tenn, Bruno Mathssons möbler, för att hoppas finna större lycka där, men det fick jag dessvärre inte. Dessa sidor var ofta rena, snygga, korrekta och informativa, men inte i sig särskilt intressanta ur de designsynpunkter jag letade efter.
När jag sökte på kulturfenomen i Lund där jag bor fann jag att hemsidan till Lund studentsångare hade åtminstone ett designelement jag tänkte kommentera.

Sedan sökte jag vidare på tjänster som är direkt webbaserade och väldigt konkurensutsatta som t.ex. vissa resebyråer och liknande för jag tänkte att där måste själva sidan sticka ut. Då hittade jag Momondo, med vissa i sammanhanget intressanta designelement. Men inte heller i denna genre hittade jag fler intressanta sidor.

Slutligen tänkte jag att hemsidor för bilmärken borde bjuda på rörelser, perspektiv och kurviga linjer om inte annat. Medan jag surfade runt bland detta hamnade jag på hemsidan för Thule, ett företag som visserligen inte tillverkar bilar, men tillbehör för transport via bilar som takräcken och liknande. Där hittade jag ytterligare några nämnvärda element.


Resultat
---

###Studentsångarna

Webbplatsen syftar till att göra reklam för kören och låta allmänheten lätt kunna se när kommande konserter och liknande äger rum.

Det jag fastnade för är bilden överst på sidan som föreställer sångare och deras notblad, tagen uppifrån och snett bakom. Designprincipiellt uttryckt ser man en massa liknande element som är harmoniskt arrangerade – ett uttryck för *mönster* och *enhetlighet*.

Jag anser att designen som torde vilja presentera en kör sjungande i harmoniska klanger i det avseendet lyckats. För övrigt är sidan stilren, lättnavigerad och innehållet snabbhittat. I headern används en bild som sträcker sig över hela sidan horisontellt och ungefär halva sidan vertikalt. Resten av sidan tycks använda sig av vertikala grid och i viss utsträckning även horisontella, men där är den inte perfekt. Undersidorna har alla de gemensamt att de börjar med ett halvsidesfoto överst på sidan.


[http://www.studentsangarna.nu/](http://www.studentsangarna.nu/)

[FIGURE src="image/studentsangarna.jpg"]


###Momondo

Sidan vill locka besökaren till att resa någonstans och hitta de billigaste flygen, hotell, hyrbil m.m. via just denna webbplats.

Designen är genomtänkt, relativt sparsmakad, platt och kantig, även om svagt rundade hörn förekommer överallt. Bakgrunden mörklila och utstickande detaljer är ljusblå.

Sidan förefaller enkel att navigera i. Lätta att i navbaren vad man vill söka och direkt på ett enkelt och tydligt sätt mitt i sidan väjer man vart och när man vill resa. Ger seriöst intryck och inga element som man direkt uppfattar som störande reklaminslag (även om hela sidan med dess olika resmål är just det).

Designmässigt lade jag även märke till följande: *Balans*, övre halvan av sidan har textmassa till vänster en bild till höger. Nere en bild till vänster om mitten som är exakt lika stor som två bilder till höger om mitten. *Rörelse* i bilden med tjejen som simmar, även en *riktning*. Hon simmar mot texten på sidan. Det hade blivit betydligt sämre om hon simmat ”ut” från bilden. Finns även färger med *gradation* eller *svepande övergångar* som jag hellre kallar det. Sidan tycks använda sig av såväl *horisontella* som *vertikala grid*.
Undersidorna är snarlika varandra. De svepande lila färgövergångarna finns alltjämt, och typsnitten är desamma, blott bilder och andra element skiljer sig åt beroende på undersidornas funktioner.

Som kuriosa kan nämnas att en av konkurrenterna, flygresor.se, inte använder någon nämnvärd designprincip och också ger ett mycket tråkigare intryck.

[https://www.momondo.se/](https://www.momondo.se/)

[FIGURE src="image/momondo.jpg"]





###Thule

Webbsidan finns till för att göra reklam för företaget och försöka visa på ett specialiserat men inom området brett utbud med praktiska kvalitetsprodukter för transporter av olika saker.

Sidans navbar består av ett antal *enhetligt arrangerade*, stiliserade siluettbilder i *kontrasterna* svart och vitt. Även företagets logga förekommer i en av dessa bilder. Bilden med loggan *sticker ut* lite då den är större än de andra, åtminstone i standard skärmupplösning. Resten av sidan består av *harmoniskt balanserade* bilder. Alla bilder är lika stora och varje bild tar upp ungefär 2/3 av skärmen i bredd och bredvid varje bild finns en text som sålunda är ungefär 1/3 bred. Det som framför allt balanserar hela webbsidan är att när man skrollar nedåt ser man att varannan bild har texten till höger och varannan till vänster. Det ger därmed en *balans* både vertikalt och horisontellt oavsett var på sidan man är. Man har på ett effektivt sätt ständigt använt sig av vitt *mellanrum*.

Sidan ger ett robust intryck av kvalitet, inte minst p.g.a de många välarrangerade bilderna. I dessa finns att finna bl.a. *rörelse*, (t.ex. mannen som springer med barnvagnen), *proportioner* och *djup* (många av bilderna längre ner på sidan har motiv med stora avstånd mellan förgrund och bakgrund).

Undersidorna är emellertid inte så enhetliga. Det enda som är gemensamt är navbaren överst.


[https://www.thule.com/sv-se/se](https://www.thule.com/sv-se/se)


[FIGURE src="image/thule.jpg"]
