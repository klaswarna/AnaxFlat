Färganalys av webbsidor
==============================================

Jag har - fantasifullt eller ej - roat mig med att jämföra färgsättningarna på 3 olika läroplattformar som används som informationsverktyg m.m. mellan läroväsen, elever och/eller föräldrar. Jag tyckte att det kunde vara intressant att jämföra liknande sidor med varandra och jag har på ett eller annat sätt använt mig av alla dessa tre system. Därför hamnade valet på just dem.

It’s learning är det som BTH tycks använda sig av och det användes tidigare på den gymnasieskola där jag är anställd. Detta har jag alltså använt både som elev och personal. V-klass är den plattform som numera används på min arbetsplats och den har jag använt som personal. Unikum används på de skolor som mina barn går på och jag har använt mig utav det som förälder. Vilken roll jag som användare haft är dock inte relevant i detta sammanhang eftersom färgerna är desamma.

För att göra färganalysen har jag använt pipetten från inspektörsverktyget i Firefox samt kikat på med teorierna överensstämmande möjliga färgpaletter i Paletton.

<hr>


<img src="img/Itslearning.jpg" style="width: 600px;" >



<table>
<tr>
<td style ="height: 50px; width: 50px; background-color: #F2F2F2; border-style: solid;">
</td>
<td style ="height: 50px; width: 50px; background-color: #EBEBEB; border-style: solid;">
</td>
<td style ="height: 50px; width: 50px; background-color: #C3C3BD; border-style: solid;">
</td>
<td style ="height: 50px; width: 50px; background-color: #65AFB0; border-style: solid;">
</td>
<td style ="height: 50px; width: 50px; background-color: #EE7202; border-style: solid;">
</td>
<td style ="height: 50px; width: 50px; background-color: #92268F; border-style: solid;">
</td>

</tr>
</table>



Vi börjar titta på It’s learning. De flesta färgerna går i gråskalor. Uppe på sidan finns en navbar i turkos. Därutöver förekommer i begränsad mängd lila och orange. Det orangea tjänar både som accentfärg och logga. Det lila används nästan enbart för att visa på vilken sida man befinner sig. Inte desto mindre gör dessa två sparsamt använda färger ett helhetsintryck på sidan vad färgsättningen beträffar. Den uppfattas inte lika monokromatiskt grå som annars vore fallet.

Typsnittet är rakt över samma utan klackar. H1 och H2 är emellertid fetstilta.
Designen på sidan har ändrats jämfört med för några år sedan. Tidigare var det turkosa mer blått och jag kan inte minnas att det lila över huvud taget fanns med. Sidan var då snarare var monokrom men är nu klassiskt ”triadisk” med ganska lika avstånd mellan varje färg i färgcirkeln.

Ett system som detta får gärna uppfattas tråkigt (där har man lyckats) så länge det uppfattas stabilt och seriöst. Skulle jag ha synpunkter gällande designen rör det sig mer om hur man använder white space och horisontala grid exempelvis. Systemet ger ett alldeles för rörigt intryck. I det avseendet överensstämmer förvisso designen och användarvänligheten sinsemellan med varandra, men just det är nog ingen medveten tanke hos utvecklarna.

<hr>

<img src="img/Vklass.jpg" style="width: 600px;" >


<table>
<tr>
<td style ="height: 50px; width: 50px; background-color: #444444; border-style: solid;">
</td>
<td style ="height: 50px; width: 50px; background-color: #CCCCCC; border-style: solid;">
</td>
<td style ="height: 50px; width: 50px; background-color: #F1F1F1; border-style: solid;">
</td>
<td style ="height: 50px; width: 50px; background-color: #FCF8E3; border-style: solid;">
</td>
<td style ="height: 50px; width: 50px; background-color: #FFFCE6; border-style: solid;">
</td>
<td style ="height: 50px; width: 50px; background-color: #8DC740; border-style: solid;">
</td>

</tr>
</table>

Nu hoppar vi över till det snarlika V-klass. Det håller ett sparsmakat färgschema. Det som är färgsatt innehåller färger från en sektor mellan gulbeige och ljusgrönt (”analogous color scheme”) samt i mycket liten omfattning röd accentfärg. Grå nyanser är annars det som dominerar sidan. Hela sidan ger ett lugnt och städat intryck. Upphovspersonerna verkar ha tänkt ”yagni” både i design och funktionalitet. Jag tycker att webbplatsen lyckats.

Typsnitten tycks vara i princip samma som på it’s Learning, d.v.s. allt utan klackar H1 och H2 i fetstilt.


<hr>


<img src="img/Unikum.jpg" style="width: 600px;" >

<table>
<tr>
<td style ="height: 50px; width: 50px; background-color: #FCF7DE; border-style: solid;">
</td>
<td style ="height: 50px; width: 50px; background-color: #FAF1C7; border-style: solid;">
</td>
<td style ="height: 50px; width: 50px; background-color: #EDF8E9; border-style: solid;">
</td>
<td style ="height: 50px; width: 50px; background-color: #ECEADE; border-style: solid;">
</td>
<td style ="height: 50px; width: 50px; background-color: #737254; border-style: solid;">
</td>
<td style ="height: 50px; width: 50px; background-color: #39382A; border-style: solid;">
</td>

</tr>
</table>

Slutligen ser vi på Unikum. På själva innehållsdelen av sidan hittar vi inte så många färger mer än nyanser av gul-beige, ljusgrönt samt svarta färger i olika grad av genomskinlighet. Den mesta texten är gråsvart med undantag för vissa blå länkar och grön accentfärg. Bakgrundsbilden som lyser igenom delar av innehållet är dock viktig, för den skapar en stor del av sidans färgupplevelser. Det är svårt att göra färgprov på den men man kan lätt konstatera att den befinner sig i färgskalor mellan två komplementfärger mintgrönt och rosa, dock ganska avmattade. Kanske är det en liten förskjutning, inte exakt 180 grader i färgcirkeln. Med andra ord inte riktigt komplementfärger, utan vad litteraturen benämnde ”dischordant”. Det kunde föra associationer till 80-talsmode samt anses juvenilt. Det sistnämnda är kanske relevant för sidans ändamål. Vidare tror jag att en av avsikterna är att sidan inte skall förefalla särskilt teknisk. En naturlig och lugnande bakgrund och allmänt ganska matta men varma färger kanske inverkar positivt på mången hetsig förälder som loggat in för att se sitt barns skolresultat.

Jag kan dock inte riktigt finna en teoretisk färgmodell för hela sidan om både bakgrundsbilden och bodyn beaktas. Likväl fungerar färgerna rätt bra ihop. Alla på sidan förekommande färger har det gemensamt att de är matta, varma och ljusa.

Allt typsnitt är utan klackar. För länkar används ibland fetstilt.
