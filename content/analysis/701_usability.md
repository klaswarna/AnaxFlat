Analys usability
=========================
Syfte
---
Att undersöka användarvänligheten hos ett antal ofta använda webbsidor.

Metod
---
Sidorna har analyserats med avseende på de fem kvalitetskomponenterna för användarvänlighet definierade av [Jacob Nielsen](https://www.nngroup.com/articles/usability-101-introduction-to-usability/). *Learnability, Efficiency, memorability, errors* och *satisfaction*. Jag har valt att sätta en skala på dessa kriterier mellan 1 och 3 där 3 är det mest positiva för slutanvändaren. (Det innebär till exempel att 3 på errors innebär att man gör få fel.)

Urval
---
Jag har valt att analysera 4 webbsidor som jag själv har stor erfarenhet av att använda och som generellt kan sägas vara viktiga eftersom de används av många ofta och till mycket.
De två första **it’s Learning** och **V-klass** har jag analyserat förut, men då med avseende på design. De är läroplattformar för skolor och liknande. Dessa har jag använt både som student och lärare.
Sedan valde jag att titta på två mejlsidor: **G-mail** av Google och **Outlook** i Office 365 av Microsoft.

Resultat
---
###V-klass
**Learnability: 2.** Vissa oklarheter vad knapparna betyder vad är skillnaden mellan ”min skola”, ”lärarrummet”, ”lärresurser” t.ex. Vidare är valet av hur man placerat knappar i headern respektive sidebarer inte så som jag intuitivt skulle vilja ha haft dem.

**Efficiency:	3** Vet man bara var man skall trycka behövs inte många knapptryck för att hitta det man söker eller få det fixat som man vill göra.

**Memorability:	3**
Detta hänger samman med det lilla antalet knapptryck per sak man vill ta sig för. Det går lätt att minnas det man en gång väl kunnat.

**Errors:	2**
I början blev det en del fel, då knapparna som sagt, kan vara missvisande.

**Satisfaction:	3**
På det stora hela ger webbsidan ett gott och städat intryck och kan utföra det mesta som förväntas på ett smidigt sätt.

Det finns vissa brister i funktionalitet – utility, så skulle all usefulness mätts vore resultatet lägre.

**Medelbetyg 2,6**

---

###It’s Learning
**Learnability: 2** Spagettiliknande struktur där man snurrar runt bland sidor och länkar och det krävs mycket testande innan man hamnar rätt.

**Efficiency: 1** Det krävs mycket knapptryckningar för att komma till rätt ställe och få rätt sak utförd.

**Memorability: 2** Svårt att minnas om man skulle klicka i en viss ruta eller inte vid just det tillfället men inte vid det andra, och då varje sak kräver många knapptryckningar är det mycket som lätt kan glömmas.

**Errors: 1** Eftersom webbsidan är mycket för småsaker som att klicka i en ruta här eller där, eller rent av ge instruktioner i textform, blir det lätt fel.

**Satisfaction: 1** Det största felet är designen. Hela webbplatsen ger ett stimmigt och stökigt intryck. Långa konstiga namn och obegripliga termer dyker upp i varje kurs (som i sig är en illa vald term) och det tycks varit svårt för upphovsmännen att prioritera för användaren och fundera på vilken information eller funktionalitet som behövs oftast.

**Medelbetyg 1,4**

Till it’s learnings försvar och existensberättigande gentemot konkurrenten ovan t.ex. bör sägas att utility är högt. Det GÅR teoretiskt att utföra ett mycket stort antal uppgifter med systemet om man bara orkar sätta sig in i det och lägger mer tid på det än hellre löser problemen med papper och penna.

---

###G-mail
**Learnability: 3** Känns intuitivt att använda och man kommer genast igång.

**Efficiency: 2** Att inte alla mejl dynamiskt matas fram ju mer man scrollar ner på en sida, utan att man måste bläddra bland flera sidor är en källa till irritation och tidsförlust.

**Memorability: 3** Då det gick snabbt att komma igång första gången, går det ännu snabbare att minnas hur det fungerade när man väl använt det tidigare.

**Errors: 2** Finns några snarlika knappar som lätt förväxlas

**Satisfaction: 3** Ger ett gediget helhetsintryck med en städad och effektiv design.

**Meldelbetyg: 2,6**

---

###Outlook
**Learnability: 3** Känns intuitivt att använda och man kommer genast igång.

**Efficiency: 3** Mycket kan genomföras på en gång utan onödiga varv med knapptryckande.

**Memorability: 3** Då det gick snabbt att komma igång första gången, går det ännu snabbare att minnas hur det fungerade när man väl använt det tidigare.

**Errors: 3** Har sällan hänt att jag inte lyckats med det jag velat åstadkomma eller knappat fel längst vägen.

**Satisfaction: 3** Ger ett gediget helhetsintryck med en städad och effektiv design.

**Medelbetyg: 3**

---

###Sammanfattning
Vinnaren i min subjektiva utnämning blev Outlook av Microsoft. Kanske inte helt förvånande då det länge har varit en av de ledande aktörerna på marknaden inom sitt område. Eftersom Microsoft var tidigt ute och haft en så dominerande ställning under lång tid kanske de har satt standarden för vad man uppfattar som intuitivt. Man har vant sig vid att program skall fungera ungefär på det sätt som Microsoft valt en gång, därför har andra tankesätt svårt att slå sig fram, även om man kanske hade uppfattat dem som bättre om de lanserats vid en tid då människor i allmänhet var datorovana och inte hade några tidigare preferenser.

Användarvillkor och kostnader för de olika tjänsterna utifrån ett företagsperspektiv har jag i sammanhanget inte alls brytt mig om. Det kan ju hända att en tjänst som upplevs något bättre än sin konkurrent är så pass mycket dyrare i förhållande till sina förtjänster att den sämre aktören ändå är att föredra. I min analys handlar det emellertid enbart om användarvänligheten.
