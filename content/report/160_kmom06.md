Kmom06
===============================

Hur känns det att tänka i termer av designelement och designprinciper?

Det är spännande och intressant att öka sin medvetenhet inom detta område och det smittar över även till annat tycker jag. Plötsligt går jag runt och analyserar tavlor som hänger i mottagningsrummet hos tandläkaren t.ex. Det känns viktigt, som ni säger, att ha lite koll på dessa begrepp även om man inte i första hand ämnar bli designer, eller har någon särskild medfödd fallenhet för detta.

Har du en klar uppfattning om hur designelement och designprinciper samverkar för att skapa en design?

Jag i teorin, men det är förstås svårt att i praktiken tillämpa många av designprinciperna med de begränsningar och svårigheter som ligger i CSS och i en webbsidas funktioner, responsivitet o.s.v.

Har du en uppfattning om “the final touch” och vad det kan vara i sammanhanget webbdesign?

Ja. Och det är något som ofta saknas på många webbsidor, inte sällan ”nördrelaterade” dito. Har många gånger kommit in på sidor som erbjuder nån supercool teknisk funktionalitet, men som hade kunnat göras 100 gånger snyggare med enkla medel. Bara lite genomtänkt CSS och kanske formulera om och flytta runt lite texter och element.

Har du under kursen skapat dig en känsla för begreppen god design, vad det innebär och vad som är subjektiv och objektivt inom området?

Det tycker jag att jag har fått både gällande färg, form och typografi. Sedan är det ju alltid mycket lättare att vara en konstkritiker än en konstnär. Men jag kan i alla fall slänga ihop en design och sen kritisera den. Efter tio försök kanske kritiken minskar och då har man i alla fall kommit ett steg längre i sin design.

För övrigt är jag av den uppfattningen att i slutändan vinner *bonnakänslan*, d.v.s. det subjektiva om vad som är god design (detsamma gäller t.ex. musik), MEN oftast kan just den  design som uppfattas god även härledas till och visa sig väl följa de objektiva teorierna.
