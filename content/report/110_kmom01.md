Kmom01
===============================


Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?

Nej. Detta är helt nytt för mig.

Det blev en del nya verktyg i labbmiljön, var de nya för dig eller kände du igen dem?

Även där var nästan allt helt nytt.

Hur kändes det att jobba med Anax Flat och bygga din me-sida?

Det kändes maffigt. Förvisso omöjligt att med nuvarande kunskap förstå och ha koll på hur
hela strukturen fungerar, men det var å andra sidan möjligt att använda sig av det ändå. Det
kändes förhållandevis intuitivt att förstå var man skriver vad för att det skall funka.

Att ändra CSS göres med fördel på nåt annat sätt än meckande direkt i filen antar jag. Jag ändrade lite färger bara för att prova (men det blev osnyggt, får rätta till det sen).

Har du några förutfattade meningar, eller kanske en etablerad övertygelse, inom design och användbarthet för webben?

På den här punkten har jag, trots mycket liten erfarenhet av att själv göra webbsidor, en hel del uppfattningar.
Det var intressant att läsa artiklarna om webbdesign och konstatera att mycket av det som stod där att läsa
överensstämde med min egen bonna-känsla. Har nog viss nytta av erfarenhet som lärare på sätt och vis. Jag är ovan att publisera webbsidor, men van att skriva på tavlor, dela ut arbetsblad i pappersform, skriva kompendier eller pdf:er o.s.v. och jag vet att till synes SMÅ deltaljer som t.ex. färgval, typsnitt,
var något står i förhållande till något annat på millimeter när, storlek, ordning, form, inramning kan ha STOR betydelse i hur informationen man vill ha ut når fram och uppfattas. Med tiden har jag lärt mig några knep om vad som fungerar bättre eller sämre. Sen är jag naturligtvis medveten om webbdesign är något annat, att jag har mycket kvar att lära och försöker att i möjligaste mån inte låsa fast mig vid ett visst tankesätt på förhand.

Även inom användbarhet har jag idéer om några webbsidor som borde finnas men inte finns (mest inom just pedagogik), och i den mån liknande sidor existerar fungerar de på några avgörande punkter inte alls såsom jag skulle vilja. Det hoppas jag kunna ändra på någon dag när jag kommit längre i utbildningen.

Det fanns videor som kompletterade artiklarna, hjälpte de dig att förstå materialet bättre?

Ja, absolut. De var bra, särskilt längden. En sak i taget, kort och koncist.
